# -*- mode: mandoku-view; -*-
#+TITLE: 通志
#+DATE: 2015-08-24 22:28:09.232203
#+PROPERTY: ID KR2d0006
#+PROPERTY: BASEEDITION WYG    
#+PROPERTY: JUAN 卷三上
<pb:KR2d0006_WYG_005-1a>¶
欽定四庫全書¶
　通志卷三上¶
　　宋　右　廸　功　郎　鄭　樵　漁　仲　撰¶
　三王紀第三上¶
　　夏¶
禹夏后氏曰文命亦曰大禹(元年/戊戍)姒姓顓帝生鯀鯀生¶
禹禹之母有莘氏女曰修已禹生於石紐長於西羌長¶
九尺二寸聲為律身為度敏給克勤其德不違其仁可¶
<pb:KR2d0006_WYG_005-1b>¶
親其言可信亹亹穆穆為綱為紀見耕者五耦而式過¶
十室之邑則下為秉德之士存焉聞善言則拜不貴尺¶
璧而重寸隂當堯之時洪水滔天用鯀治之九年不成¶
舜攝堯之政廵狩而行見治水無狀乃殛鯀於羽山天¶
下皆以舜之誅為是舜乃舉禹使續父業天下皆以舜¶
之舉為公堯崩舜欲廣堯之績而求總百揆之人僉曰¶
伯禹作司空舜曰嗟禹汝平水土惟時懋哉禹念前日¶
之非度傷先人之無成一朝受命不敢迨遑勞身焦思¶
<pb:KR2d0006_WYG_005-2a>¶
靣目黧黑歩不相過居外十三年過家聞其子呱呱而¶
泣門不入也菲飲食致孝乎鬼神惡衣服致美乎黼冕¶
卑宫室盡力乎溝洫陸行乘車水行乗舟泥行乘橇山¶
行乘檋身執耒臿以為民先股無胈脛無毛手足胼胝¶
體幹枯蝕髙髙下下疏壅導滯左凖繩右規矩載四時¶
封九山決九川障九澤豐殖九藪汨越九原宅居九隩¶
合通四海品處庶類禹常言人無食則不能使也不利¶
於人則不能勸也民勞而無怨苦者利之也民有鬻子¶
<pb:KR2d0006_WYG_005-2b>¶
者禹以歴山之金鑄幣而與之償命益予衆庶稻可種¶
卑濕命稷予衆庶難得之食食少調有餘相給以均諸¶
侯初舜分十二州禹乃復舊制為九州行水自冀州始¶
堯都冀州以天子之京邑故不言所底之山川餘八州¶
皆以山川疆其所底為萬世不易之法以州國有變遷¶
而山川無變遷故也次兖州底濟河次青州底海岱次¶
徐州底海岱及淮次揚州底淮海次荆州底荆衡次豫¶
州底荆河次梁州底華陽黑水次雍州底黑水西河州¶
<pb:KR2d0006_WYG_005-3a>¶
皆先治其山川然後定其土田賦入然後正其貢篚然¶
後道一州之水使有所歸故民得安居粒食為萬世之¶
利使冀兖徐荆豫梁雍七州之水各歸于河使青州之¶
水歸于濟使揚州之水歸于淮泗九州既理然後總理¶
天下凡山川皆起於極西而盡於極東水徇山而行故¶
禹之導山川皆自西始導九山各有所至岍岐嶓冢至¶
於荆山壺口雷首至於太岳底柱析城至於王屋太行¶
恒山至於碣石西傾朱圉鳥䑕至於太華熊耳外方桐¶
<pb:KR2d0006_WYG_005-3b>¶
栢至於陪尾内方至於大别岷山之陽至於衡山九江¶
之南至於敷淺原導九川各有所歸弱水歸于合黎黑¶
水歸於南海河自積石東歸于海九河從之漢自嶓冢¶
南歸于江三澨從之江自岷而東由中歸于海澧水彭¶
澤從之濟自滎而北由東歸于海菏汶從之淮自桐栢¶
東歸于海沂泗從之渭自鳥䑕同穴東歸于河涇漆沮¶
從之洛自熊耳東北歸于河瀍澗伊水從之自是九州¶
攸同四隩既宅九山刋旅九川滌源九澤既陂四海會¶
<pb:KR2d0006_WYG_005-4a>¶
同六府孔修庶土交正底慎財賦各循三品成賦中邦¶
錫之封土賜以姓氏各戴君德無或違命然後弼成五¶
服至于五千里五百里甸服郊畿之服也効其賦入甸¶
而侯侯而綏綏而要要而荒各五百里遵其法守東漸¶
于海西被于流沙朔南暨聲敎訖于四海天乃錫禹元¶
圭為瑞以告成功洪水漏中州乾百川順流蛇龍潛處¶
民得去髙險處平土者禹也故曰㣲禹之功吾其魚乎¶
天無伏隂地無散陽水無沉氣火無災燀神無間行民¶
<pb:KR2d0006_WYG_005-4b>¶
無淫心時無逆數物無害生天下皆宗禹為山川鬼神¶
主舜即位三十有三載耄期倦于勤命禹總其衆攝行¶
天子事禹固辭不獲乃受命十七年舜南廵狩而崩三¶
年喪畢禹避舜之子於陽城天下諸侯皆去商均而朝¶
禹於是即天子位號夏后氏元年作都于韓(或言安邑/即韓地)¶
尚黑社用松牲用黑以黑為徽號收冠元衣十寸為尺¶
封丹朱於唐商均於虞為諸侯作樂曰大夏改正朔以¶
建寅為正月命臯陶為夏籥九成昭其功也以五音聼¶
<pb:KR2d0006_WYG_005-5a>¶
治揭鐘鼓磬鐸鞀以待四方之士為銘於簨簴曰導以¶
道者撾鼓喻以義者鼓鐘告以事者振鐸語以憂者擊¶
磬有獄訟者搖鞀嘗曰吾不恐四海之士留於道路恐¶
其留吾門也一饋十起一沐三捉髮以勞于下出見罪¶
人下車問而泣之左右曰罪人不道何痛之為禹曰堯¶
舜之人皆以堯舜之心為心今朕為君朕之人各以其¶
心為心是以痛之既服九州乃收天下之銅鑄九鼎以¶
象九州之物初黄帝作車少昊加牛奚仲加馬禹命奚¶
<pb:KR2d0006_WYG_005-5b>¶
仲為車正建旗旐以辨等級古有醴酪禹始命儀狄作¶
酒禹飲而美乃疏儀狄遂絶㫖酒曰後世必有以酒亡¶
國者禹舉臯陶而薦之且授政焉臯陶卒封其後於英¶
六或在許舉其子伯益任以政禹在位十年南廵狩會¶
諸侯於塗山執玉帛者萬國(其山今/在鍾離)禹濟江黄龍負舟¶
舟人恐禹仰天而歎曰吾受命於天生寄也死歸也予¶
何憂於龍哉視龍猶蝘蜒龍俛首而逝禹致羣臣於會¶
稽防風氏後至戮之防風者汪芒氏之君也漆姓守封¶
<pb:KR2d0006_WYG_005-6a>¶
嵎之山禹崩以天下授益𦵏于會稽之山隂在位十年¶
年百嵗(或云在位/十五年)三年喪畢益避禹之子啓居於箕山¶
之隂啓賢天下屬意焉益佐禹日淺天下未洽故諸侯¶
皆去益而朝啓曰吾君帝禹之子也夏后氏禘黄帝而¶
祖顓頊郊鯀而宗禹¶
　臣謹按夏后氏以金德王天下又按禹平水土萬邦¶
　作乂乃使大章歩自東極至於西垂二億三萬三千¶
　五百里七十一歩又使豎亥歩自南極盡於北垂二¶
<pb:KR2d0006_WYG_005-6b>¶
　億三萬三千五百里七十五歩四海之内東西二萬¶
　八千里南北二萬六千里又按禹時天雨金三日亦¶
　嘗雨稻又按述異記今吳越間防風廟刻木作形龍¶
　首牛耳連眉一目禹㑹塗山防風後至誅之其長二¶
　丈骨專車今南中民有姓防風者即其後也皆長大¶
　俗云祭防風奏防風古樂截竹長三尺吹之如狗嘷¶
　三人被髮而舞今湖州武康防風故國也又按越傳¶
　曰禹至大越上苗山大會計爵有德封有功遂更苗¶
<pb:KR2d0006_WYG_005-7a>¶
　山曰㑹稽言㑹計也因病死葬葦棺穿壙深七尺上¶
　無瀉泄下無邸水壇髙三尺土階三等周方一畝墨¶
　子曰禹葬㑹稽衣裘三領桐棺三寸地里志云上有¶
　禹井禹祠相𫝊以下有羣鳥耘田¶
　臣又按劉恕曰大江之南古之要服舜禹南廵崩不¶
　返葬禹非不尊其君啓非不孝其父時享在乎廟貌¶
　魂氣無所不之秦漢以下崇尚墓祭違經棄禮逺事¶
　尸柩難以語乎理矣¶
<pb:KR2d0006_WYG_005-7b>¶
帝啓(元年丁未皇/甫謐曰甲辰)其母塗山氏之女也有扈氏不服啓¶
伐之召六卿誓師大戰于甘之野遂滅有扈氏筮享神¶
於太陵之上是為鈞臺之享又筮于晉之墟作璿臺於¶
晉水之陽在位九年崩(皇甫謐/日十年)子太康立¶
　臣謹按夏為扈商為崇秦改鄠縣縣北二十里有故¶
　扈城城周四里亦有甘亭又按世本有扈氏夏同姓¶
　或云啓庶兄以堯舜𫝊賢禹獨與子故伐啓淮南子¶
　曰有扈氏為義而亡又按淮南子啓之母塗山氏禹¶
<pb:KR2d0006_WYG_005-8a>¶
　治洪水通轘轅山化為熊謂塗山氏曰欲餉聞鼓聲¶
　乃來禹跳石誤中鼓塗山氏往見禹方作熊慙而去¶
　至嵩髙山下化為石禹曰歸我子石破北方而啓生¶
帝太康(元年/丙辰)太康尸位以逸豫滅厥德黎民咸貳乃盤¶
遊無度畋于有洛之表十旬弗反有窮后羿距之于河¶
厥弟五人御其母徯于洛之汭述大禹之戒而作五子¶
之歌羿之祖世為射官天子賜之弓矢使司射夏之衰¶
也自鉏遷于窮石號有窮氏太康不得入國羿遂廢之¶
<pb:KR2d0006_WYG_005-8b>¶
立其弟仲康太康在位二十九年失國而崩¶
　臣謹按許愼曰羿帝嚳射官也又按淮南子堯時十¶
　日羿射九烏又曰羿除天下之害死為宗布楚辭天¶
　問曰羿焉彃日烏焉解羽博物志曰羿與鑿齒戰于¶
　疇華之野羿持弓鑿齒持矛羿殺之或曰河伯溺殺¶
　人羿射其左目風伯壞人屋室羿射中其膝舊云帝¶
　嚳堯時各有羿羿乃善射之號也臣按其字從羽從¶
　廾廾即拱字拱羽為羿與伊尹之伊相類伊從人從¶
<pb:KR2d0006_WYG_005-9a>¶
　尹以其人能尹正天下伊與羿皆是指其人之名而¶
　制字也竊觀今之庸俗以般輸善掄才凡古屋壯麗¶
　者皆曰魯般造殊不知般為何代之人羿必太康時¶
　人以射得名堯嚳之時亦有善射之人世之訛者以¶
　為羿也¶
仲康(元年/乙酉)仲康初即位羲和失職沉湎于酒昬迷天象¶
日月無紀仲康命𦙍侯為大司馬總六師以征之仲康¶
之世微弱政出於羿在位十三年崩子相立¶
<pb:KR2d0006_WYG_005-9b>¶
帝相(亦曰相安/元年戊戍)相徙都商邱征畎夷黄夷其後于夷來¶
賓東夷有九種曰畎夷于夷方夷黄夷白夷赤夷元夷¶
風夷陽夷相與有扈戰于甘澤不勝六卿請復之相曰¶
不可德之不厚敎之不修也於是處不重席食不貳味¶
琴瑟不張鐘鼓不陳子女不飾親親長長尊賢使能期¶
年而有扈氏服然相之世政出於羿終為羿所殺或言¶
為羿所逐失國居商邱依夏同姓諸侯斟灌斟鄩在位¶
二十八年¶
<pb:KR2d0006_WYG_005-10a>¶
　有窮氏亦曰后羿自鉏遷于窮石因夏民以代夏政¶
　(元年/丙寅)國號有窮樂正后蘷之子伯封貪惏無厭忿纇¶
　無期謂之封豕羿滅之蘷是以不祀羿善射好田獵¶
　不修民事而滛于原獸棄其賢臣武羅伯因熊髠尨¶
　圉而用寒浞寒浞者伯明氏之讒子弟也羿以為相¶
　浞行媚于内施賂于外愚弄其民而虞羿于田樹之¶
　詐慝羿猶不悛將歸自田家衆殺而亨之以食其子¶
　其子不忍食死于窮門羿簒夏自立凡八年(或云/二年)寒¶
<pb:KR2d0006_WYG_005-10b>¶
　浞復殺羿而簒之(元年戊戍寒國今濰州/東二十三里寒亭是也)浞因羿室¶
　不改有窮之號生澆及豷澆既長矣浞使之用師滅¶
　斟灌及斟鄩而殺夏后相乃封澆于過封豷于戈浞¶
　在位三十二年(或云/十年)為夏之遺臣靡所滅而立少康¶
帝少康(元年/丙午)少康夏后相之子也母曰后緡當寒浞用¶
澆滅相之時后緡方娠逃出自竇歸于有仍生少康既¶
長為仍牧正澆使其臣椒求之逃奔有虞為虞庖正虞¶
君妻之以二姚而邑諸綸有田一成有衆一旅布德行¶
<pb:KR2d0006_WYG_005-11a>¶
恵夏衆歸心寒浞恃其讒慝詐偽而不徳于民夏之遺¶
臣靡自有鬲氏收二國之燼滅寒浞而立少康少康使¶
女艾滅澆于過使季杼(大吕/反)滅豷于戈有窮遂亡少康¶
還舊都復禹之績祀夏配天不失舊物諸侯効職方夷¶
來賓在位二十一年崩(或云四十九年是促/羿寒浞之年歸此)子杼立¶
　臣謹按羿簒夏后相而立八年寒浞殺之因其室而¶
　生澆至澆能用師滅相相死乃生少康及少康生杼¶
　至杼能用師滅豷計太康失邦至少康復夏蓋百年¶
<pb:KR2d0006_WYG_005-11b>¶
　之間夏之亂甚矣少康之功髙矣司馬遷之紀不志¶
　其事可謂䟽矣¶
帝杼(亦曰季杼一作予/省文也元年丁卯)杼在位十七年崩子槐立杼能¶
帥禹者也戡定寒氏之亂佐父中興故夏后氏報焉¶
帝槐(帝王世紀作芬或作祖/武亦作魁元年甲申)槐之世九夷來御在位二¶
十六年崩子芒立¶
帝芒(元年/庚戌)在位十八年(或云十/三年)崩子泄立¶
帝泄(或作世或作/宗元年戊辰)泄之世畎夷之屬六夷來王始加爵¶
<pb:KR2d0006_WYG_005-12a>¶
命在位十六年崩子不降立¶
帝不降(或作江成/元年甲申)不降在位五十九年崩弟扄立¶
帝扄(或作喬元/年癸未)扄在位二十一年崩子厪立¶
帝厪(或作廣或作/㕓元年甲辰)厪在位二十年崩不降子孔甲立¶
帝孔甲(元年/甲子)孔甲好事鬼神復為滛亂夏后氏德衰諸¶
侯畔之在位三十一年崩子臯立¶
　臣謹按孔甲之世天降乘龍河漢各二龍有雌雄孔¶
　甲不能食之而未獲豢龍氏陶唐氏既衰其後有劉¶
<pb:KR2d0006_WYG_005-12b>¶
　累學擾龍于豢龍氏事孔甲能飲食之賜氏曰御龍¶
　以更豕韋之後龍一雌死潛醢以食夏后夏后饗之¶
　美既而復求之累懼遷于魯縣(今汝州/魯山也)¶
帝臯(元年/乙未)臯在位十一年崩子發立¶
帝發(元年/丙午)發之世諸夷賓于王門獻其樂舞在位十三¶
年(或云十一年/或云十年)崩子履癸立是為桀¶
帝桀(元年/己未)夏自孔甲以來諸侯多畔桀復不道武傷其¶
民民不堪命桀有力能申鈎索鐵伐有施有施人女以¶
<pb:KR2d0006_WYG_005-13a>¶
末嬉(一作/妹喜)末嬉嬖言無不從桀為之作象廊玉牀傾宫¶
瑤臺瓊室肉山脯林酒池可以運舩糟隄可以望十里¶
一鼓而牛飲者三千人以樂之諌者以為妖言殺之伊¶
尹因說湯以伐夏救民湯以為賢而薦於桀桀不能用¶
而飲之酒羣臣醉者持不醉者不醉者持醉者相和而¶
歌曰江水沛兮舟檝敗兮我王廢兮盍歸乎盍歸乎亳¶
亦大矣伊尹退而更曰樂兮樂兮四牡驕兮六轡沃兮¶
覺兮較兮大命格兮去不善而從善吾何不樂兮伊尹¶
<pb:KR2d0006_WYG_005-13b>¶
既醜有夏復歸于亳告湯曰桀惑末嬉上下離心皆曰¶
上天弗恤夏命其卒桀有暴臣于辛凌轢諸侯䛕臣左¶
師曹觸龍讒賊忠良關龍逢引黄圖以諌曰古之人君¶
愛民節用享國之日長今君用財若無窮殺人若恐弗¶
勝亡無日矣立而不去桀曰子又妖言矣吾之有民猶¶
天有日日有亡乎日亡吾乃亡於是焚黄圖殺龍逢衆¶
莫敢視桀愈自賢湯使人哭之桀召湯而囚於夏臺已¶
而釋之桀欲肆其侈心為有仍之㑹有緡叛冬十月鑿¶
<pb:KR2d0006_WYG_005-14a>¶
山穿陵以通河諌者曰洩天氣發地藏天子失道後必¶
有敗桀殺之朞年瞿山崩為大澤水深九尺山覆於谷¶
下反在上桀見籙書云亡夏者桀於是大誅豪桀大費¶
之裔曰費昌見二日出東熖西沉問於馮夷夷曰西夏¶
東商費昌乃歸湯湯欲伐桀伊尹請乏貢職以觀其動¶
桀怒而起九夷之師伊尹曰未可彼尚能起九夷之師¶
湯復修貢職如初太史終古出其圖法執而泣之桀不¶
聽終古奔湯湯告諸侯曰夏為無道暴戾其民窮其父¶
<pb:KR2d0006_WYG_005-14b>¶
兄棄其忠良守法之臣自歸于商湯又乏貢職桀起九¶
夷之師不至伊尹曰可矣明年相湯伐桀桀奔南巢因¶
放之於南巢在位五十一年湯封夏後至周為把國舊¶
云禹之後分封以國為氏有夏后氏有扈氏有男氏斟¶
尋氏彤城氏襃氏費氏把氏繒氏辛氏㝠氏斟氏戈氏¶
　臣謹按桀之時至德滅而不揚帝道揜而不興發號¶
　逆四時春秋縮其和天地除其德樹社槁而塴裂容¶
　臺振而掩覆犬羣嘷而入淵豕銜蓐而席隩美人挐¶
<pb:KR2d0006_WYG_005-15a>¶
　首墨靣而不容曼聲吞炭内閉而不歌喪不盡其哀¶
　臘不聽其樂西老折勝黄神嘯吟飛鳥鎩翼走獸廢¶
　脚山無峻榦澤無洼水田無立禾路無莎薠金積折¶
　廉璧襲無理百川沸伊洛竭泰山走山石泣宫中女¶
　子化為龍俄復為婦人甚麗而食人桀命為蛟妾告¶
　吉凶鸛鳴於國十日夕不止天雨血雨木冰六月霜¶
　降桀為夜宫於深谷之中男女雜處三旬不出聽政¶
　一夕大風揚沙塡宫合之然桀時雖多災異亦安得¶
<pb:KR2d0006_WYG_005-15b>¶
　有如此所謂兩日鬭五星錯行鬼哭於國枉矢流地¶
　出黄霧堯山崩&KR1350;山亡地震雷霆殺人之異容有之¶
　　　右夏之世起禹元年戊戍終桀五十一年己酉¶
　　　十七君十五世通后羿寒浞四百三十二年¶
　　商¶
契(古作/卨)帝嚳之子母曰簡狄有娀氏之女也簡狄因浴¶
而行有三人焉見元鳥隕卵簡狄取而吞之乃孕生契¶
契佐禹治水有功舜命之曰百姓不親五品不遜汝作¶
<pb:KR2d0006_WYG_005-16a>¶
司徒敬敷五教五教在寛封於商(今上/洛也)賜姓子(禮緯曰/以元鳥)¶
(生子/故也)契與益稷臯陶見用於堯舜禹之時功業顯著卒¶
子昭明立卒子相土立相土居商邱宋地也故傳曰閼¶
伯居商邱相土因之卒子昌若立卒子曹圉立卒子㝠¶
立㝠為夏司空主水勤其官事死於水中商人郊之子¶
振立卒子微立卒子報丁立卒子報乙立卒子報丙立¶
卒子主壬立卒子主癸立卒子天乙立是為成湯¶
　臣謹按商人及周人繼繼者傳父子及者傳兄弟報¶
<pb:KR2d0006_WYG_005-16b>¶
　丁報乙報丙與主壬主癸皆弟兄之名疑前史指為¶
　父子過矣¶
湯亦曰成湯亦曰履亦曰天乙以其用武得天下故號¶
曰武王為商家創業之祖故廟曰烈祖契之封商本上¶
洛後世遷于亳故京兆杜縣亳亭是也司馬遷云禹興¶
西羌湯起亳俱在西也及湯有天下始居于商邱復命¶
以亳梁之榖熟是也本帝嚳之都故曰湯始居亳從先¶
王居自契至成湯凡八遷亳都有溵水在焉故亦謂之¶
<pb:KR2d0006_WYG_005-17a>¶
殷後世遷于囂遷于相遷于耿遷于朝歌而殷商之名¶
未始偏廢以開國受命之祖所以命也湯為夏方伯得¶
專征諸侯與葛為鄰葛伯放而不祀湯使問之答以犧¶
牲粢盛不給湯使遺之牛羊復使亳衆往為之耕其不¶
祀自若有餉者葛伯殺之而奪其食湯始征之故曰湯¶
征自葛始東征西夷怨南征北狄怨皆曰奚獨後予后¶
來其蘇民之戴商久矣夷狄且懷之况中國乎伊尹處¶
士也名摯耕於有莘之野湯使人以幣聘之五反然後¶
<pb:KR2d0006_WYG_005-17b>¶
往見湯言素王及九主之事或言伊尹為有莘氏之媵¶
臣負鼎爼以滋味說湯致於王道湯舉伊尹任以國政¶
伊尹乃進君國子民之人皆在王官湯以伊尹為賢而¶
薦於桀伊尹去湯適夏既醜有夏復歸于亳入自北門¶
遇汝鳩汝方作汝鳩汝方之篇以言其志也湯出見網¶
於野者張其四面而祝之曰自天下四方皆入吾網湯¶
曰嘻盡之矣去其三靣而更其祝曰欲左左欲右右欲¶
髙髙欲下下不用命者乃入吾網漢南諸侯聞之曰湯¶
<pb:KR2d0006_WYG_005-18a>¶
德至矣及禽獸一時歸商者三十六國或言四十國有¶
白狼銜鈎及黄金黑玉之瑞夏末昆吾氏伯而為亂湯¶
為景亳之會以徴兵於諸侯湯親秉鉞伐韋顧及昆吾¶
韋顧昆吾之與國也復黨於桀(昔髙辛火正祝融氏曰/黎其後有八姓昆吾蘇)¶
(顧温己姓也鬷夷豢龍董姓也彭祖豕韋諸稽彭姓也/舟人秃姓也鄔鄶路偪陽妘姓也鄒吕曹姓也又有芊)¶
(姓斟姓惟斟無後或云帝嚳之祝融曰吳回生陸終陸/終有子六人坼剖而生長昆吾次參胡次彭祖次會人)¶
(次安斟/次季連)湯旣克三國伊尹遂相湯伐桀湯以費昌為御¶
與桀戰于鳴條之野夏師敗績桀走保三朡(今定/陶也)遂伐¶
<pb:KR2d0006_WYG_005-18b>¶
三朡俘厥寶玉而放桀焉伊尹報于諸侯諸侯大會湯¶
再拜而從諸侯之位曰天命無常惟歸有道三辭諸侯¶
莫敢當乃踐天子位湯歸自夏至于大坰惟有慚德曰¶
予恐來世以予為口實蓋以臣伐君以干戈取天下自¶
湯始所以慚也故仲虺作誥以釋之湯為天子反桀之¶
事遂其賢良以寛治民除其邪虐徇民所欲順天革命¶
改正朔以建丑為正月或言湯作歴不以正月朔旦為¶
節更用十一月冬至為元首至周從之服色尚白朝會¶
<pb:KR2d0006_WYG_005-19a>¶
以晝社用栢或云社用石葬植松牲用白以白為徽號¶
朝燕服哻冠而縞衣十二寸為尺初置二相以伊尹仲¶
虺為之湯謂伊尹曰每勤諸侯逺獻方物吾欲因其地¶
之所有易得不貴乃命伊尹為獻令初作囿取禽獸以¶
奉宗廟簡士卒習射御以戒不虞海外肅愼北發渠搜¶
氐羌來服民無食者以莊山之金鑄幣而賑之自伐桀¶
之後七年大旱洛圻川竭煎沙爛石太史氏曰當以人¶
禱湯曰請雨為民也若以人禱吾自當之乃齊戒翦髮¶
<pb:KR2d0006_WYG_005-19b>¶
斷爪素車白馬嬰以白茅身為犧牲禱於桑林之社持¶
三足鼎祝諸山川曰勿以予一人之不敏俾上帝鬼神¶
傷民之命仍以六事自責曰政不節與民失職與宫室¶
崇與婦謁盛與苞苴行與䜛夫昌與言未訖雨大作方¶
數千里命伊尹作樂曰大濩修九韶六列聞宫聲使人¶
温良而寛大聞商聲使人方亷而好義聞角聲使人惻¶
隱而仁愛聞徴聲使人樂養而好施聞羽聲使人恭謹¶
而好禮湯令未命之士不得朱軒及飛軨不得乘飾車¶
<pb:KR2d0006_WYG_005-20a>¶
軿馬衣文繡命然後得以旌有德湯二十七征而天下¶
服在位十三年(元年/庚戍)年百歲葬濟隂有莘氏生太丁外¶
丙仲壬太丁為太子早卒而立其弟外丙商人禘舜而¶
祖契郊㝠而宗湯上甲微(皇甫謐曰/微字上甲)能帥契者故報焉¶
　臣謹按劉向别錄曰九主者有法君專君授君勞君¶
　等君寄君破君國君三歲社君凡九品圖其形象又¶
　按湯以水德王天下又按皇覽曰湯冢在濟隂亳縣¶
　北東郭外三里冢四方方各十歩髙七尺漢哀帝建¶
<pb:KR2d0006_WYG_005-20b>¶
　平元年大司空御史長卿按行水災至湯冢劉向曰¶
　湯無葬處皇甫謐曰湯即諸侯位十七年為天子十¶
　三年百嵗而崩又按湯聞伊尹賢使人請於有莘氏¶
　不可伊尹亦欲歸湯湯娶於有莘氏乃以伊尹為媵¶
　送女湯得伊尹祓之於廟照之以爝釁以犧&KR0008;明日¶
　設朝而見之伊尹請湯以至味湯曰可得而為之乎¶
　對曰君之國小不足以具之為天子然後可因説湯¶
　以伐夏救民¶
<pb:KR2d0006_WYG_005-21a>¶
帝外丙(元年/癸亥)外丙在位二年崩立其弟仲壬¶
帝仲壬(仲一作中/元年乙丑)仲壬在位四年崩伊尹立太丁之子¶
太甲實成湯之適長孫也¶
帝太甲(亦曰祖申/元年己巳)太甲嗣位伊尹為之作伊訓肆命徂¶
后明言烈祖成湯之德以訓于王太甲既立不明伊尹¶
放諸桐而攝政當國以朝諸侯太甲居桐宫三年悔過¶
遷善十有二月朔伊尹以冕服奉嗣王歸于亳廼作太¶
甲三篇而申訓之伊尹既復政告老將歸又作咸有一¶
<pb:KR2d0006_WYG_005-21b>¶
德太甲在位三十三年廟曰太宗商家祖有功而宗有¶
德故後世以祖宗稱之太甲崩子沃丁立¶
　臣謹按伊訓成湯既没太甲元年孔傳曰太丁未立¶
　而卒及湯没而太甲立孟軻司馬遷云湯崩外丙仲¶
　壬皆即位乃及太甲與書不同劉歆皇甫謐皆從之¶
　此雖畔經亦無害若乃汲冢紀年曰商仲壬即位居¶
　亳崩其卿士伊尹放太甲于桐乃自立也伊尹即位¶
　放太甲七年太甲潛出自桐殺伊尹乃立其子伊陟¶
<pb:KR2d0006_WYG_005-22a>¶
　伊奮命復其父之田宅而中分之此害經之甚者也¶
帝沃丁(元年/壬寅)沃丁八年伊尹卒伊尹於太甲之時告老¶
而歸于其邑至是沃丁乃葬之于亳在湯冢之西從先¶
王也後世尊之曰先正保衡咎單相沃丁遂訓伊尹事¶
而作沃丁之篇沃丁在位二十九年崩弟太庚立¶
　臣謹按孔氏傳曰沃丁以三公禮葬伊尹皇甫謐曰¶
　沃丁八年伊尹卒年百餘歲大霧三日沃丁葬之以¶
　天子禮祀以太牢親臨䘮以報大德焉又按皇覽曰¶
<pb:KR2d0006_WYG_005-22b>¶
　伊尹冢在濟隂己氏平利鄉近於亳¶
帝太庚(元年/辛未)太庚在位二十五年崩子小甲立(徐廣曰/世表云)¶
(小甲太/丁弟)¶
帝小甲(元年/丙申)小甲在位三十六年(帝王本紀云/五十七年)崩弟雍¶
已立¶
帝雍己(元年/壬申)雍己之時商道始衰諸侯或不至在位十¶
三年崩弟太戊立¶
帝太戊(元年/乙酉)太戊命伊尹之子陟為相亳有祥桑與榖¶
<pb:KR2d0006_WYG_005-23a>¶
合生于朝一暮大拱或云七日大拱太戊患焉伊陟曰¶
妖不勝德君之政無乃有闕與太戊占之曰野木生於¶
朝國必亡於是修先王之政明養老之禮早朝晏退問¶
疾弔喪三日而祥桑枯死三年逺方之人重譯而至者¶
十六國是時太戊相伊陟巫咸而用臣扈伊陟贊于巫¶
咸或言巫咸治王家有成作咸乂四篇太戊復贊伊陟¶
于廟言弗臣也作伊陟之篇伊陟辭焉作原命之篇臣¶
主皆賢商道復興在位七十五年崩廟曰中宗子仲丁¶
<pb:KR2d0006_WYG_005-23b>¶
立¶
帝仲丁(元年/庚子)仲丁自亳遷于囂(囂亦作敖今河/南敖倉是也)藍夷為¶
寇仲丁征之在位十一年崩弟外壬立¶
帝外壬(元年/辛亥)外壬在位十五年崩弟河亶甲立¶
帝河亶甲(元年/丙寅)亶甲遷于相(今鄴/都也)商復衰在位九年崩¶
子祖乙立¶
帝祖乙(元年/乙亥)祖乙遷于耿(河中龍門縣南十/二里故耿城是也)為水所圯¶
遷于邢(今邢州/治也)或云遷于奄巫賢任職商道復興在位¶
<pb:KR2d0006_WYG_005-24a>¶
十九年崩子祖辛立¶
帝祖辛(元年/甲午)祖辛在位十六年崩弟沃甲立¶
帝沃甲(一作開甲/元年庚戍)沃甲在位二十年崩祖辛之子祖丁¶
立¶
帝祖丁(元年/庚午)祖丁在位三十三年崩沃甲之子南庚立¶
帝南庚(元年/壬寅)南庚在位二十九年崩祖丁之子陽甲立¶
帝陽甲(元年/辛未)陽甲之世商道衰微自仲丁以來廢適而¶
立諸弟弟子爭立比九世亂諸侯莫朝在位七年崩(帝/王)¶
<pb:KR2d0006_WYG_005-24b>¶
(本紀云/十七年)弟盤庚立¶
帝盤庚(元年/戊寅)盤庚之前作都在河北水泉汚溺蕩析民¶
居盤庚將渉河以民遷商自成湯以來凡五遷都邑臣¶
民重遷而相咨怨盤庚為是諭諸侯大臣言其先祖佐¶
我髙后成湯法則可修之事以曉衆志乃渡河治亳修¶
湯之德行湯之政諸侯來朝在位二十八年崩弟小辛¶
立¶
　臣謹按皇甫謐曰孟子稱湯居亳與葛為鄰亳即梁¶
<pb:KR2d0006_WYG_005-25a>¶
　國榖熟縣也實湯之所都是為南亳又湯有景亳之¶
　命梁國䝉縣北有亳城實湯所受命朝諸侯處是為¶
　北亳盤庚所治亳在河南偃師是為西亳三地皆名¶
　亳立政所謂三亳也然亳之名本在西商人初作邑¶
　于商實上洛也後遷于亳故京兆杜縣有亳亭是也¶
　三亳之名皆自此亳始¶
帝小辛(元年/丙午)小辛不能紹盤庚之業商家微矣百姓思¶
盤庚之治作盤庚三篇在位二十一年崩弟小乙立¶
<pb:KR2d0006_WYG_005-25b>¶
帝小乙(元年/丁夘)小乙在位二十年崩子武丁立¶
帝武丁(元年/戊午)武丁為太子時學于甘盤遯于荒野盡知¶
民之疾苦能聳其德至于神明居憂亮隂三年不言政¶
事決於冢宰既免喪猶不言羣臣咸諌曰天子惟君萬¶
邦百官承式王言惟作命不言臣下罔攸稟令王作書¶
以誥曰以予正于四方予恐德弗類兹故不言恭黙思¶
道夢帝賚予良弼其代予言乃審所夢之象使圖其形¶
以求於天下而得說焉說築室於傅巖之野惟肖厥象¶
<pb:KR2d0006_WYG_005-26a>¶
武丁見之與語而知其賢爰立作相而命之氏蓋因所¶
居也故曰傅說惟說總百官朝夕納誨于王又與同僚¶
協心佐治以成商家中興之業武丁開先祖之府取其¶
明法以為君臣上下之節武丁祀成湯之明日有飛雉¶
升鼎耳而雊武丁患其不祥其賢臣祖已作訓于王言¶
天之所監在民王能愛民無非天祚武丁又責躬思道¶
三年編髮重譯來朝者六國自是服章多用翟羽孔子¶
曰吾於髙宗彤日見修德而報之疾也茍由其道致其¶
<pb:KR2d0006_WYG_005-26b>¶
仁則逺方歸徳焉鬼方恃固而擾諸夏武丁伐之三年¶
乃克自是内外無患在位五十九年崩祖已嘉武丁之¶
祥雉為立廟為髙宗子祖庚立¶
　臣謹按書大傳曰湯之後武丁之前王道不振桑榖¶
　俱生于朝七日而大拱武丁問諸祖己祖已曰桑榖¶
　野草而生于朝朝必亡武丁懼側身憂行思先王之¶
　道興滅國繼絶世舉逸民明養老之道三年之後重¶
　譯而朝者六國又按劉向曰髙宗承商敝而起盡諒¶
<pb:KR2d0006_WYG_005-27a>¶
　隂之哀天下應之既獲安定而怠於政乃有桑榖之¶
　異又劉向著說苑以太戊武丁時俱有桑榖異又按¶
　呂氏春秋湯時榖生於廷比旦而大拱¶
　臣謹按孔安國曰傅氏之巖在虞虢之間通道所經¶
　有澗水壊道常使胥靡刑人築其道說賢而代胥靡¶
　之築以售食焉又按皇甫謐曰髙宗夢天賜賢人胥¶
　靡之衣䝉之而來曰我徒也姓傅名說得我者豈徒¶
　也哉武丁寤而推之曰傅者相也說者懽說也天下¶
<pb:KR2d0006_WYG_005-27b>¶
　當有相我而說民者哉明日審夢以示百官皆非也¶
　乃使百工寫其形象求諸天下果見築者胥靡衣褐¶
　帶索執役于虞虢之間傅巖之野名說以其得之傅¶
　巖謂之傅說然謐既曰姓傅名說又曰得之傅巖謂¶
　之傅說何也又按墨子曰傅說居北海之州圜土之¶
　上衣褐帶索售築於傅巖之城臣按築者築室也依¶
　巖築室其隠者與懷才抱道應時而起非役徒也以¶
　士君子之身何自苦而衣胥靡之衣為刑人之事乎¶
<pb:KR2d0006_WYG_005-28a>¶
帝祖庚(元年/丁亥)祖庚在位七年崩弟辛甲立¶
帝辛甲(亦曰祖甲/元年甲午)無逸言祖甲者太甲也在位十六年¶
崩子廩辛立¶
　臣謹按鄭康成曰祖甲之兄祖庚賢武丁欲廢兄立¶
　弟祖甲以為不義逃於民間周語曰帝甲而亂七世¶
　而隕¶
帝廩辛(亦曰馮辛/元年庚戍)廩辛在位六年崩弟庚丁立¶
帝庚丁(元年/丙辰)庚丁在位六年(帝王本紀/曰十一年)崩子武乙立¶
<pb:KR2d0006_WYG_005-28b>¶
帝武乙(元年/壬戌)武乙復去亳都河北中國微弱東夷盛彊¶
分遷淮岱漸居中土武乙無道為偶人謂之天神令人¶
為行與之博天神不勝僇辱之為革囊盛血仰而射之¶
命曰射天獵於河渭之間震死在位四年(竹書紀年曰/武乙三十五)¶
(年周/俘狄)子太丁立¶
帝太丁(元年/丙寅)太丁在位三年(紀年曰/十一年)崩子乙立¶
帝乙(亦曰辛乙/元年己巳)乙之子三人長曰微子啟次曰仲衍季¶
曰紂啟母賤而立紂焉適故也或言三人同母母本妾¶
<pb:KR2d0006_WYG_005-29a>¶
也以為后生紂紂尚㓜乙及后謂啟賢欲以為太子太¶
史據法而爭之曰廢適立庶不可乙在位三十七年商¶
家日微崩少子紂立¶
紂(亦曰辛亦曰受亦/曰受德元年丙午)紂資辨捷疾見聞甚敏材力過人¶
手格猛獸知足以拒諌言足以飾非矜人臣以能髙天¶
下以聲以為皆出已之下始為象箸箕子歎曰彼為象¶
箸必為玉杯玉杯象箸必不盛土簋而羮菽藿必不衣¶
裋褐而舍於茅茨之下將錦衣九重髙臺廣榭稱此以¶
<pb:KR2d0006_WYG_005-29b>¶
求之天下不足其求矣致逺方珍怪之物侈輿馬宫室¶
之漸自此始箕子者紂之諸父也或言紂之庶兄名胥¶
餘紂伐有蘇氏有蘇氏以妲已女紂紂惑之言無不聽¶
所好者貴所惡者誅使師延(延一/作涓)作朝歌北鄙之音北¶
里之舞靡靡之樂造鹿臺而為瓊室玉門臺三里髙千¶
尺七年乃成(其臺今在/朝歌城中)厚賦斂以實鹿臺之錢而盈鉅¶
橋之粟益收狗馬奇玩充牣宫室以人食獸廣沙邱苑¶
臺多取鳥獸之異者寘其中大聚樂戲於沙邱以酒為¶
<pb:KR2d0006_WYG_005-30a>¶
池以糟為邱縣肉為林使男女倮相逐其間大宫百里¶
宫中九市與崇侯費中戲於離宫以百二十日為一夜¶
謂之長夜飲車行酒騎行炙以繩羈人頭引就酒池醉¶
而溺死紂醉而忘其日辰甲子問左右皆不知問箕子¶
箕子曰一國失日天下其危乎國人不知吾獨知之吾¶
其危乎亦以醉不知百姓怨望諸侯有畔者妲己以為¶
威不立耳乃說紂重刑辟初為熨斗而然之使人舉熨¶
更用銅柱而膏之焚於其下俾囚辟緣柱以資妲己之¶
<pb:KR2d0006_WYG_005-30b>¶
笑名曰炮烙之刑紂以西伯昌九侯鄂侯為三公九侯¶
亦謂鬼侯(今鄴縣有九侯城是也鄂徐廣謂一名邗野/王縣有邗城今懐州治然晉地亦有名鄂者)¶
九侯之女美納之於紂其女賢而不淫紂惡而殺之醢¶
九侯鄂侯爭之脯鄂侯又剖孕婦而視其胎斮朝渉之¶
脛而視其髓西伯聞而竊嘆崇侯虎以告且曰昌仁而¶
有謀太子發勇而不疑中子旦恭儉而知時冠雖弊禮¶
加頭履雖鮮位在足彼將易置焉請及其未成形圖之¶
紂於是囚西伯於羑里(今河内/湯隂)周之臣散宜生南宫适¶
<pb:KR2d0006_WYG_005-31a>¶
閎夭患之而問於呂尚三子舊學於尚尚知其賢相與¶
見西伯羑里乃求有莘之美女驪戎之文馬有熊之九¶
駟西海濵之白狐林陵怪獸江淮大貝因嬖臣費中而¶
獻之散宜生趨而進曰西藩之臣昌命其行人敢効其¶
寶以免其辜紂大說曰一物足以釋其辜况多乎西伯¶
歸而獻洛西之地赤壤之田方千里請除炮烙之刑紂¶
許之仍賜弓矢斧鉞得專征典治南國江漢汝潁之諸¶
侯率循西伯之令於是陽為玉門築靈臺列侍女撞鐘¶
<pb:KR2d0006_WYG_005-31b>¶
鼓為樂紂聞之曰西伯改行吾無憂矣西伯隂修德行¶
善諸侯多畔紂而歸周紂用費中為政費中善䛕且嗜¶
利又用蜚亷惡來革蜚亷善走惡來革者蜚亷之子也¶
有力手裂虎兕善讒讟商容賢者棄而不用自此諸侯¶
日益疏惟黎國為近於郊畿之間附紂周人伐黎商之¶
賢臣祖伊恐奔告于紂紂曰我生不有命在天於是作¶
西伯戡黎西伯九年卒太子發立是為武王紂之淫虐¶
滋甚㣲子數諌不從欲死與亡未能決問於太師疪少¶
<pb:KR2d0006_WYG_005-32a>¶
師彊對曰死而能安社稷利國家不恨為死死不能安¶
社稷利國家不如亡箕子又諌不聼人曰可以去矣對¶
曰知不用而言之不智也殺身以彰君之惡不忠也為¶
人臣而自說於民吾不忍為也乃被髮佯狂為奴𨽻鼓¶
琴以見志傳之者為箕子操紂囚之王子比干紂之諸¶
父也曰為大臣者不諌非忠也不死非勇也諌三日不¶
去紂曰吾聞聖人之心有七竅乃剖比干之心而視之¶
或言刳剔孕婦即比干之妻也微子曰父子有骨肉之¶
<pb:KR2d0006_WYG_005-32b>¶
恩而臣主以義屬父有過子三諌不聼則隨而號之君¶
有過臣三諌不聼義可以去矣太師少師抱其祭器樂¶
器奔周内史向摯載其圖法亦奔周武王問太公曰仁¶
者賢者亡矣商可伐乎對曰先謀後事者昌先事後謀¶
者亡夏條可結冬冰可折時難得而易失初武王使人¶
候商報曰讒勝良王曰未也又往報曰賢者出走王曰¶
尚未也又往報曰民不敢誹怨矣王曰嘻遽告太公對¶
曰刑勝故也其亂至矣往年武王東伐至孟津觀兵於¶
<pb:KR2d0006_WYG_005-33a>¶
商郊而還惟十有三年春大㑹於孟津二月甲子至商¶
郊與紂戰於牧野紂兵敗乃走入宣室登鹿臺衣其寶¶
玉就焚武王持太白之旗以麾諸侯諸侯畢拜武王揖¶
之諸侯從入商國至紂死所王自射之三發而後下車¶
以輕劔擊之以黄鉞斬紂之首而揭之大白之旗親射¶
惡來之口紂之嬖寵如妲己者二人皆自殺王又射三¶
發擊以劒斬以元鉞而揭其首於小白之旗武王命周¶
公訪商之遺老而知民之所欲乃修盤庚之政親商如¶
<pb:KR2d0006_WYG_005-33b>¶
周視仇如戚裂鼓折枹㢮弓絶栝去舍宿露解劒帶笏¶
商人忘亡紂在位三十三年身滅國亡太史公云成湯¶
之後分封以國為姓有殷氏來氏宋氏空桐氏稚氏北¶
殷氏目夷氏然目夷公子魚之字也安得為國空桐氏¶
稚氏並非國號¶
　臣謹按髙氏云周武王為天子始貶帝號稱王今考¶
　左傳云宋祖帝乙鄭祖厲王司馬遷本紀夏商皆稱¶
　帝周始稱王又按紂在位以來夷羊在牧梓化為松¶
<pb:KR2d0006_WYG_005-34a>¶
　有燕口爪俱句天雨肉雨血于亳大旱大水河竭山¶
　鳴兩日見天火焚宫宫中鬼夜哭女化為男龜生毛¶
　兎生角紂嘗六月獵於西土發民逐獸諌者曰長育¶
　之時不可逆天道絶地德君踐一日之苗民失百日¶
　之食紂殺之後數月大風飄牛馬發屋拔木飛揚數¶
　十里有雀生鸇占曰以小生大國家王而名昌紂聞¶
　是占而益忲又按武王平商有二虜問之曰是國有¶
　妖乎一虜曰晝見星天雨血雨灰雨石大如甕六月¶
<pb:KR2d0006_WYG_005-34b>¶
　雨雪一虜曰商有大妖此不與也子不聼父弟不從¶
　兄信者為欺欺者為忠婦人為政君子在野小人在¶
　位急令暴取以人餧虎田獵畢弋走狗試馬不避風¶
　雨好治池臺宫室百里之宫七十三所坐起以金鼓¶
　無長幼貴賤無禮義忠信無斗尺權衡此妖之大者¶
　也武王貴其言再拜¶
　　　右商之世起湯元年庚戍終紂三十三年戊寅¶
　　　三十君十七世六百二十九年(商歴曰起丙戌/終癸亥四百五)¶
<pb:KR2d0006_WYG_005-35a>¶
　　　(十八年汲冢紀年曰二/十九王四百九十六年)¶
　¶
　¶
　¶
　¶
　¶
　¶
　¶
<pb:KR2d0006_WYG_005-35b>¶
　¶
　¶
　¶
　¶
　¶
　¶
　¶
　通志卷三上¶
